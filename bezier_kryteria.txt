== Cele dydaktyczne ==

Studenci powinni:
- poznać podstawowe zasady programowania funkcyjnego w C++;
- poznać i przećwiczyć elementy języka C++, pozwalające na realizację
  paradygmatu programowania funkcyjnego: funkcje lambda, wskaźniki do funkcji,
  nagłówek <functional>;
- ugruntować umiejętności programowania w C++ poznane przy rozwiązywaniu
  poprzednich zadań.

== Ocena z testów automatycznych: 0 - 6 pkt. ==

Po jednym punkcie za przejście wszystkich testów z grup od 1xx do 6xx.

== Ocena za jakość kodu: 0 - 4 pkt. ==

Zaczynamy od 4 punktów i odejmujemy po jednym za każdą usterkę:
* niezgodność zawartości repozytorium ze specyfikacją zadania
* ostrzeżenia wypisywane przez kompilator
* braki const (mogą być sprawdzane w testach automatycznych)
* brak lub błędny „header guard”
* nieodpowiedni styl, brak lub ubogie komentarze, powtórzenia kodu
* definiowanie funkcji w pliku nagłówkowym prowadzące do błędu linkowania
  (to zapewne będzie sprawdzane w testach automatycznych)
* wszelkie inne usterki, które były wytykane w poprzednich zadaniach
Ponadto odejmujemy do dwóch punktów za rozwiązanie niefunkcyjne.
Ocena nie może być jednak ujemna.
